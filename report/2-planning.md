# Planning

Conclusa la fase di raccolta dei requisiti, si passa al processo di pianificazione
del progetto, in cui vengono definite più nel dettaglio le attività da svolgere,
le risorse necessarie, i tempi di realizzazione e i costi previsti. Data la
complessità del progetto, si è deciso di suddividerlo in più fasi, ognuna delle
quali sarà accompagnata da un documento di pianificazione specifico.

## Joint Project Planning Session

Durante la Joint Project Planning Session, il team ha discusso e definito le
attività necessarie per la realizzazione del progetto, stabilendo le priorità e
le tempistiche per ciascuna fase. Sono stati identificati i principali rischi,
le strategie di mitigazione e le risorse richieste per ogni attività.
Seguendo l'approccio proposto da Wysocki, in relazione alla complessità del
progetto, sono previste 3 o 4 sessioni di pianificazione, ciascuna focalizzata
su un aspetto specifico del progetto.

È stato scelto di non produrre il PDS (Project Definition Statement) per il progetto,
in quanto si è ritenuto che il POS (Project Overview Statement) fosse sufficiente a
definire le caratteristiche principali del progetto e le sue finalità.

### Participants

| Nome                 | Competenze                                  | Ruolo                         |
|----------------------|---------------------------------------------|-------------------------------|
| **Manuel Buizo**     | CEO, Project Manager, Software architecture | Project Manager e Facilitator |
| **Luana Mennuti**    | Game Designer, 3D artist, UI/UX Design      | Core Team                     |
| **Alessandro Ricci** | CTO, Technical Artist                       | Core Team                     |
| **Matteo Manicone**  | CFO, Marketing Manager                      | Core Team                     |
| **Sabatino Panella** | 2D, Character e Environment Artist          | Core Team                     |
| **Dominic Sambucco** | Sound Designer e Musicista                  | Core Team                     |

### Allegati

- [WBS](planning/WBS.md): Work Breakdown Structure
- [PND](planning/PND.md): Project Network Diagram
- [Gantt](planning/Gantt.md): Gantt Chart
- [RBS](planning/RBS.md): Resource Breakdown Structure
- [Risk Management Plan](planning/Risk-Management-Plan.md): Piano di gestione dei rischi

## 1. Session (Kick-off + Work session)

La prima sessione è stata dedicata direttamente al kick-off e alla work session del
progetto, poiché il team era già stato coinvolto fin dall'inizio nella fase di raccolta
dei requisiti e nella definizione del progetto. Durante questa sessione si è tenuto un
incontro con il team per discutere le attività da svolgere, avviando così lo sviluppo
della **WBS** (Work Breakdown Structure).

Per la realizzazione della WBS è stato adottato un approccio top-down, partendo dagli
obiettivi generali del progetto e suddividendoli in attività via via più specifiche e
dettagliate, con un livello di granularità sufficiente a permettere la stima dei tempi
di realizzazione e delle risorse necessarie per ciascuna attività. Inoltre, sono stati
esclusi i requisiti non funzionali, in quanto considerati integrati in ogni task di
sviluppo e non bisognosi di una gestione separata.

- [**WBS**](planning/WBS.md)

## 2. Session (Work session)

Nella seconda sessione, il team si è concentrato sulla stima dei tempi e delle risorse
necessarie per ciascuna attività della WBS. Sono stati utilizzati metodi di stima
**Delphi technique** (consensus-based) per ottenere una valutazione condivisa e
realistica dei tempi di realizzazione. Il team ha discusso le dipendenze tra le
attività e ha creato un **Project Network Diagram** per visualizzare le
relazioni tra le attività e le loro dipendenze. Successivamente, è stato creato un
**Gantt Chart** per rappresentare graficamente la pianificazione
delle attività nel tempo, facilitando la comprensione delle tempistiche e delle scadenze.
In fine è stata creata la **RBS** (Resource Breakdown Structure) per
definire le risorse necessarie per ciascuna macro attività, in modo da avere una
visione chiara delle risorse richieste e dei costi associati.

- [PND](planning/PND.md): Project network diagram
- [Gantt](planning/Gantt.md): Diagramma di Gantt
- [RBS](planning/RBS.md): Resource Breakdown Structure

## 3. Session (Work session)

Nella terza sessione, il team si è concentrato sulla gestione dei rischi del progetto.
Sono stati analizzati i rischi identificati nella fase di scoping e sono state definite
le strategie di gestione per ciascun rischio.

- [Risk Management Plan](planning/Risk-Management-Plan.md): Piano di gestione dei rischi
